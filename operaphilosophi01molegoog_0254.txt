na narona naurs. 241

A. Recte dicis, modo voluntas ea ad scientias
ipsas, non ad ingenii gloriam dirigatur. Sed die
quaeso, in causis rerum investigandis quam sequi-
mini methodum?

B. Proferuntur primo experimenta, deinde alio
die, quam quisque causam phaenomeni esse suspica-
tur, eam viva voce, ut potest, explicat. Nam his-
toriae naturali scriptae nonsatis fidimus; neque si
certissimae essent, satis inservire possent instituto
nostro, nudae existentes circumstantiarum, quae ad
causas naturales inveniendas sunt necessariae.

A. Rectum quidem illud est, de nou temere cre-
denda historia. Sed an etiam ea phaenomena quae
unoquoque fere die uuusquisque vestrum videre
potest, suspecta sunt, nisi illa omnes simul videatis?
Aut ea quae videtis in conclavi experimenta, quae
sane pauca esse constat, satis esse creditis; ea
autem, quae vobis quotidie ostentant coelum altum,
pontusque et ⁵ lato pectore telluS, satis esse non
putatis?

B. Sunt enim naturae opera quaedam critica,
nou nisi arte et diligentia nobis cognita; inquorum
uno aliquo naturae, ut ita dicam, artificium, id est,
modus operandi manifestius se prodit, quam in
centies mille phaenomenis istis quotidianis. Talia
autem sunt experimenta nostra, quorum unius
causa inventa ad numerum infinitum aptari potest
phaeuomennn communium.

A. Quaenam sunt illa? Sed prius audire cupio,
quinam sint illi homines docti qui vestram cousti-
tuunt Academiam. Nam Academias appellant
societates ejusmodi Galli Italique. Talem aiunt
esse Parisiis hodie in domo domini Mommori. Et
cum ego eram Parisiis conventum habuimus non

vor..1v. u

 

